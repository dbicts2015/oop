Java: opgave inheritance en polymorfisme
Een bedrijf betaalt zijn werknemers, die verondersteld worden 40 u/week te werken, op
wekelijkse basis.

Er werken 4 types werknemers:
* werknemers die een vast weeksalaris hebben;
* werknemers die per uur betaald worden, en die voor de overuren die zij presteren
tegen 150% vergoed worden;
* verkopers die een percentage van hun verkoop krijgen als weeksalaris;
* verkopers die bovenop een vast weeksalaris een percentage van hun verkoop
krijgen.


Van elke werknemer worden voornaam, familienaam en social security number
bijgehouden.

Deze week wil de firma de laatste categorie verkopers belonen door hun
vast salaris met 10% te verhogen.

Programmeer een klassenhiërarchie met de nodige klassen, velden, properties (setters
en getters) en methodes voor dit probleem.

Schrijf een testprogramma waarin een tabel met verschillende soorten werknemers
gevuld wordt.

Vervolgens gebruik je 1 lus waarin
- de gegevens van alle werknemers getoond worden;
- het loon van alle werknemers berekend wordt;
- het loon van de laatste categorie verkopers met 10% verhoogd wordt.